# Connect Your Tribe - Squad Page

## Code/Design-review over het design van jullie squadpage
Deze week hebben jullie gewerkt aan gezamenlijke ideeën voor de squadpage en heeft ieder teamlid één optie uitgewerkt. Je hebt kennisgemaakt met filteren en sorteren en dit toegepast op de squadpage.  

### Aanpak
Vandaag ga je met je team de ideeën en uitwerkingen van een ander team bekijken. Samen voer je een code-review uit op de squadpages van drie andere studenten (uit één team). Tegelijkertijd krijg je een design/concept-review van je co-teacher en squad-leader. 

Klaar met de code-review? Dan ga je met je team aan de slag om jullie ideeën samen te brengen. Kill your darlings...  

## Code-review
Zorg ervoor dat de laatste aanpassingen zijn gepusht naar GitHub, zet de issues open en zet je squadpage live via Render. Check [hier](https://github.com/fdnd-task/connect-your-tribe-profile-card/blob/main/docs/visitekaartje-met-nodejs.md#visitekaartje-integreren-en-live-testen) hoe je jouw website ook alweer live zet met Render.  

Schrijf op het whiteboard per persoon drie punten op waarop je graag feedback wilt ontvangen. Op het bord staan van elk teamlid minimaal drie punten om feedback op te krijgen. Denk bijvoorbeeld aan:  

- Je hebt het idee dat je jezelf vaak herhaalt in de code. Hoe kan je dit slimmer aanpakken? (Tip: DRY)  
- Een probleem waar je maar niet uitkomt. De afbeeldingen worden niet geladen in `index.liquid`. Waar kan dat aan liggen? 
- De _query parameters van de URL_ die je gaat fetchen staan nog niet helemaal goed. Je wilt namelijk alle studenten uit squad 1G mét een GitHub-handle laten zien. Nu zie je de GitHub handles van alle studenten uit jaar één. Op regel 25 van `server.js` vind je de huidige URL.
- Wat denken jullie van de semantiek van mijn HTML uit de `index.liquid`?

Kies samen met jouw team een ander team uit. Gezamenlijk kijken jullie naar de repo's van de studenten uit het andere team en geven jullie feedback op de gevraagde punten. Schrijf rechtsboven op het whiteboard jullie teamnaam als je een team hebt gekozen om te gaan reviewen. Zo kun je zien welk team nog geen review heeft ontvangen.

## Design en concept-review
Deze week hebben jullie meerdere schetsen gemaakt om een creatieve squadpage te ontwikkelen. Dit gaan we reviewen! De docenten komen langs bij jullie tafels om te kijken naar de schetsen en concepten. We letten op het ontwerp, de creativiteit van het concept en in hoeverre jullie het idee al hebben kunnen realiseren. Hierop ontvang je feedback van een docent.  

## Kill Your Darlings (Ouch!)  
Itereren betekent het herhalen en verbeteren van een ontwerp of product op basis van feedback en nieuwe inzichten. Dit zorgt ervoor dat je stap voor stap tot een beter resultaat komt. In de development lifecycle is iteratie essentieel: het zorgt voor een continue cyclus van ontwerpen, ontwikkelen, testen en verbeteren, wat leidt tot een gebruiksvriendelijker en beter functionerend eindproduct.  

Afgelopen week (zie workshop [Squadpage](https://github.com/fdnd-task/connect-your-tribe-squad-page/blob/main/docs/squad-page-ontwerpen.md)) hebben jullie hier al mee geoefend. Jullie hebben zes ideeën geschetst voor de squadpage en één daarvan verder uitgewerkt in code. Vandaag maken jullie opnieuw een iteratie, dit keer binnen het team.  

### Analyseer het gemaakte werk
Bekijk samen het werk van alle teamleden en schrijf per squadpage op het whiteboard:  

- Wat werkt goed?  
- Wat ziet er mooi uit?  
- Wat kan beter?  
- Wat werkt (nog) niet goed?  

### Schets een nieuw ontwerp
Maak op basis van jullie inzichten nieuwe schetsen. Ieder teamlid maakt drie nieuwe ontwerpen voor een squadpage. Gebruik de sterke punten uit de bestaande squadpages en/of bedenk oplossingen voor dingen die nog niet goed werkten. 

Bespreek daarna de verschillende ontwerpen met elkaar. Wat vinden jullie goed aan de concepten en de uitwerking? Benoem dit bij elkaar.

![Scherm­afbeelding 2025-02-13 om 19 14 41](https://github.com/user-attachments/assets/b6a26289-052e-4dca-b343-28c5dcbdb220)  

### Maak één ontwerp
Kies samen één ontwerp en werk dit verder uit. Maak eerst een grove schets en werk dit later eventueel uit in een hi-fi schets of in Figma. De komende week gaan jullie verder met dit nieuwe ontwerp. In de workshop van maandag 24 februari (na de voorjaarsvakantie) gaan we verder werken vanaf dit ontwerp.  


⚠️ WARNING: Het kan pijnlijk zijn om los te laten waar je aan hebt gewerkt, maar trust the process. Door itereren wordt het werk beter!  
